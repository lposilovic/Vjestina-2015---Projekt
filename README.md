# Vjestina-2015---Projekt

Završni projekt vještine „Razvoj aplikacija u programskom jeziku C#“


	Kako iz vlastite potrebe tako i zbog upita drugih još sam na početku godine došao do ideje stvaranja 
	jeftinog sustava za nadzor kuća, stanova i ostalog što čovjek želi imati pod nadzorom 0-24. 

Tako sam došao do ideje stvaranja iOS/android mobilne aplikacije koja bi povezana s internetom u svakom
trenutku streamala video sadržaj koji mobitel ili drugi uređaj „vidi“ i tako krajnjem korisniku omogučila pregled 
situacije u stvarnom vremenu.

U današnje vrijeme svakom smartphone korisniku trenutni mobilni uređaj koji ima nije i prvi smartphone uređaj u životu,
a većina starih uređaja neiskorišteno skuplja prašinu i smeta. 
Ti uređaji još uvijek su napredniji od računala koja su lansirala čovjeka na mjesec,
pa je logično zaključiti da će uz pristojnu kameru i internet vezu moći slati video sadržaj na internet. 
Oni bi na taj način dobili novu uporabu, i jeftino bi se premostile nadzorne kamere. 
Također, takva mobilna stanica/kamera mogla bi se koristiti i kao npr. baby-cam, gdje roditelji u sobu svog malog djeteta, 
pokraj kinderbeta mogu staviti mobitel i u svakom trenutku iz dnevne sobe provjeriti spava li njihovo sunašce. 
Tako sam došao do zaključka da bi trebala postojati i offline verzija aplikacije koja bi tada 
mogla direktno streamati video na smart TV. 
Postavlja se pitanje zašto bi itko htio dijeliti sadržaj svojeg stana,
vikendice na internet, ako sam može postaviti home network. 
Odgovor je jednostavan, moj krajnji cilj je napraviti web servis koji bi pratio događanja koja smartphone ili 
drugi uređaj snima i ako se nešto dogodi, upali se svjetlo ili se primjeti neka kretnja, dakle slika se promijeni, 
on bi automatski na mail obavještavao korisnika da provjeri što se događa, 
a možda slao i sliku promjene, pa bi se lopov lakše uhvatio.

Mnogi su mi govorili da im se ne bi dalo time baviti,
kad bi htjeli nadzorne kamere platili bi nekoga da im ugradi, 
dakle zaključio sam da ovaj program mora biti intuitivan i lagan za korištenje.

Smatam da bi se ovim projektom uvela nova razina sigurnosti u domove, 
da bi i običan čovjek mogao postaviti nadzor u svoj dom i tako spriječiti provale, 
svatko sa psom željan vidjeti što njegov ljubimac radi dok njega nema
mogao bi s dva jednostavna klika provjeriti što se događa. 
Naravno UI bi postojao i kao web servis i kao aplikacija na drugom mobitelu – primatelju,
pa ne bi bilo potrebe vaditi mobitel u uredu, ni vaditi laptop u gužvi u prometu.

Kao najvažniju stvar naveo bi ipak baby-cam, jer živimo u 21. stoljeću tehnologije i interneta,
a koristimo jeftine plastične baby-phoneove.
Također smatram da bi u tom segmentu program najviše došao do izražaja.

Program ne bi imao otkriveno ništa osim opcije započni snimanje i streamaj na profil na webu.
Korisnik se ne bi morao baviti ničime osim stvaranjem svog profila unosom e-mail adrese i skidanjem aplikacije na mobitel/kameru.


Svjestan sam da će projekt biti zahtjevan, 
no imam ambicije i nadam se da, ako ga ne stignem složiti do kraja bude radio barem osnovne funkcije, 
pa ga kasnije mogu razvijati.


Sto se koncepta tice, imam iskustava sa izradom web aplikacija, pa bi neke dijelove programa
mogao "ukrasti" sa prošlih projekata.

www.luka-posilovic.from.hr - nadam se da ću ovdje dodati i ovaj projekt
